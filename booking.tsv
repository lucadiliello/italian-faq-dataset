Cosa succede dopo la registrazione? Una volta registrata la struttura, controlleremo le informazioni che hai fornito per assicurarci che non manchi nulla. Dopodiché riceverai un'e-mail con i tuoi dati di accesso all'Extranet, ovvero la sezione dove potrai aggiornare tariffe e disponibilità. A questo punto riceverai le istruzioni per mettere la tua struttura online su Booking.com! Nota: Se hai completato la registrazione, ma non hai ricevuto alcuna comunicazione da parte nostra, non ti preoccupare: significa che non abbiamo ancora finito di rivedere le informazioni da te fornite, e che ti contatteremo a breve.
Posso aggiornare in un secondo momento i dati forniti al momento della registrazione?   Puoi aggiornare i tuoi dati in qualsiasi momento, anche a registrazione completata. Se per esempio vuoi aggiungere altri servizi, o descrivere meglio la zona in cui ti trovi, puoi inserire queste informazioni quando vuoi.
Che tipo di foto devo caricare? Durante la registrazione, ti chiediamo di caricare foto dei diversi ambienti. Il motivo? Gli ospiti adorano sfogliare le foto delle strutture mentre cercano l'alloggio che fa per loro. Ti consigliamo di caricare foto sia degli interni che degli esterni della struttura. Non devono per forza essere fatte da un professionista, puoi usare anche un semplice smartphone. In questo modo i tuoi ospiti avranno già una buona idea degli ambienti della tua struttura.
Quando sarà online la mia struttura?    Una volta completata la registrazione e il processo di revisione delle tue informazioni, ti invieremo un'e-mail con le istruzioni per mettere la tua struttura online su Booking.com.
Cosa ottengo in cambio della commissione che pago?  Una forte presenza online: Booking.com pubblicizza attivamente la pagina della tua struttura sui motori di ricerca come Google, Bing e Yahoo per far sì che sia visibile al maggior numero possibile di potenziali ospiti in tutto il mondo. Servizi e strumenti innovativi: I nostri esperti lavorano continuamente sul sito e sulle app, per mantenerli sempre al passo con le ultime novità nel mondo della rete e ottimizzare la tua pagina incentivando le prenotazioni.
Devo confermare ogni prenotazione?  Non dovrai confermare nessuna prenotazione. Quando un cliente effettua una prenotazione presso la tua struttura, il soggiorno è confermato all'istante. In questo modo non devi controllare le richieste di disponibilità inviate dai tuoi potenziali ospiti.
Cosa succede in caso di cancellazione da parte dell'ospite? Le cancellazioni prevedono uno di questi due scenari: se l'ospite cancella una prenotazione con cancellazione gratuita, l'ospite non paga nulla e di conseguenza tu non paghi alcuna commissione. Se l'ospite cancella una prenotazione per cui è prevista una penale di cancellazione, l'ospite pagherà la relativa penale e tu pagherai la commissione stabilita, sull'importo che riceverai dall'ospite.
Gli ospiti come possono pagare le prenotazioni? Gli ospiti pagheranno l'importo del soggiorno direttamente a te, all'arrivo presso la struttura. Stiamo sviluppando l'offerta di ulteriori opzioni di pagamento da parte degli ospiti, quindi al momento della tua registrazione, potresti avere a disposizione ulteriori metodi di pagamento.
Cosa succede se un cliente non si presenta al check-in? Hai una mancata presentazione? Nessun problema. Non devi pagare la commissione se gli ospiti non si presentano, a meno che tu non abbia deciso di addebitare una penale specifica per i casi di mancata presentazione.
Cosa succede se un ospite arreca dei danni alla struttura?  I proprietari delle strutture possono richiedere agli ospiti il pagamento di un deposito cauzionale che può servire a coprire potenziali danni e a garantire che la struttura sia trattata con rispetto. Puoi riportare eventuali problemi al nostro team tramite l'apposito sistema per la segnalazione di casi di cattiva condotta.