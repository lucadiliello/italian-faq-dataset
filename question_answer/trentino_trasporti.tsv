Qual'è la differenza tra obliterazione e validazione?	L'obliterazione interessa soltanto i biglietti cartacei in ambito urbano e, salvo il modello dell'obliteratrice installata a bordo, è esattamente la stessa operazione che doveva essere effettuata dai viaggitori in possesso di biglietto di corsa semplice sui mezzi urbani prima dell'attivazione del sistema MITT. La validazione interessa le nuove Smart Card che hanno sostituito le vecchie tessere a banda magnetica. Consiste nell'avvicinare la Smart Card ad una delle validatrici (installata a bordo dei mezzi urbani e extraurbani o nelle stazioni ferroviarie) ad una distanza inferiore ai 10 centimentri fino alla emissione del segnale acustico e dell'accensione della luce verde che conferma che il titolo di viaggio caricato sulla tessera è valido su quella corsa. La validazione è obbligatoria dal 27 novembre 2007.
Come mi devo comportare se trovo una validatrice, a bordo mezzo o in stazione, guasta che non mi permette di effettuare la validazione?	In questo caso l'utente può segnalare il problema al personale di Trentino trasporti o di Trenitalia, che provvederà alla verifica e risoluzione dell'eventuale guasto e al ripristino della funzionalità della validatrice in questione.
Con l'introduzione del sistema MITT le tariffe sono aumentate?	Salvo casi particolari di interventi su tariffe precedentemente non corrette, le tariffe sono diminuite in quanto il nuovo sistema calcola il costo del biglietto sulla base dei chilometri effettivi percorsi, indipendentemente dal fatto che il viaggio sia stato fatto con uno o più mezzi.
Cos'è la nuova 'Carta a Scalare'?	La nuova CARTA A SCALARE è un titolo di viaggio, caricabile sia su una tessera anonima sia sulla smart card nominativa degli abbonati, che permette di viaggiare con tutti i servizi di trasporto pubblico locale, sia su strada che su ferrovia. Clicca qui per maggiori informazioni sulle modalità di utilizzo.